# Crêpes - massa

---

## Per 12 creps de blat salades de 20 cm:

* 125 g de farina de pastissos o tamisada
* 2 ous
* 30 cl de llet
* 25 g de mantega dosa o 2 cullerades d’oli
* ½ cullerada de cafè de sal

**Repòs**: de 20 a 30 minuts en un lloc fresc, el bol recobert de film de plàstic

## Per 12 creps de blat dolces de 20 cm:

Els mateixos ingredients més:
* 25 g de sucre
* 1 o 2 perfums a escollir: rom, vainilla, aigua de flor de taronger, licor, pell de taronja, llimona...

El mateix temps de repòs que per les creps salades

## Per 8 creps de fajol (blat negre) de 25 cm:

* 200 g de farina de fajol
* 2/3 de cullerada de cafè de sal
* De 30 a 35 cl d’aigua freda

Sense repòs. Les preparacions menys clàssiques poden portar ous, llet, etc...

## Confecció de la pasta

La sal i eventualment el sucre es barrejaran primer amb la farina en un bol. Fer un forat al mig i tirar-hi els ous lleugerament batuts amb algunes cullerades de líquid escollit. Ajudant-se d’una cullera de fusta o d’un batedor, incorporar la farina del centre cap a l’extrem del forat, tirant de mica en mica la resta del líquid. No esperar-se per tirar aquest últim: la pasta, massa elàstica, hauria d’esperar molt més temps. Aquesta ha de ser llisa, lleugerament untant i cobrir la cullera. Si és massa espessa després d’haver reposat, afegir una mica d’aigua. Incorporar la matèria grassa al final, desprès d’un eventual filtratge.

### Grumolls

Si la pasta presenta grumolls, fer-la passar a través d’un colador fi abans d’afegir la mantega o l’oli.

### Lleugeresa

Reemplaçar la meitat o més de la llet per aigua o cervesa fa que les creps siguin més lleugeres i cruixents. La presència de la cervesa fa que el temps de repòs sigui més curt.

### Guanyar temps

Fer la pasta amb un batedor elèctric (i filtrar després) o utilitzar llet tèbia evita el temps de repòs.

### Cocció

Untar una paella perfectament neta amb oli o mantega (repetir l’operació per cada crep, menys per les paelles antiadhesives). Escalfar sense passar-se. Tirar la quantitat de pasta necessària un sol cop i inclinar la paella tot girant-la per repartir-la. La primera crep, en general mal feta, servirà de mesura per la dosi i la calor desitjables. Coure a foc mig fluix de 1 minut i mig a 2 minuts segons el gruix i girar amb l’ajuda d’una espàtula, metàl·lica preferentment. Per les creps de fajol fetes sobre una crepera elèctrica, engrassar-la igualment. Tirar la pasta i escampar amb l’ajuda del rascador de fusta previst per això. Fa falta un cert gir de mà: observar amb antelació, si és possible, algun professional!

### Guardar en calent

Fer una pila amb les creps sobre un plat posat sobre una cassola d’aigua a punt de bullir. Cobrir amb paper d’alumini. O posar-les sobre un plat cobert del mateix paper, protegir-
les amb un drap humit i posar-les en el forn preescalfat a 120 ºC.

### Conservar, congelar

Evitar conservar-les, encara que sigui a la nevera més enllà de 2 o 3 hores, les pastes de creps que tenen tendència a fermentar. Cuites, les creps de blat i de fajol es conserven fins a 2 o 3 dies a la nevera, embolicades amb un film alimentari o un drap poc humit. Així mateix, si es congelen, poden aguantar fins a 2 mesos. Deixar descongelar amb l’embalatge abans d’utilitzar-les.
