# Pa de pessic de Vic

---

## Ingredients
* 6 ous petits
* 125g de sucre fi
* 125g de farina
* 1 cullereta de llevat en pols

## Preparació
Separar els rovells de les clares. Posar els rovells i el sucre fi en un bol i batre una bona estona fins que quedin amb una consistència de mantega i sembli que hagin doblat el volum. D’això se’n diu emblanquinar-los, doncs els rovells perden color.

Tot seguit afegir la farina i el llevat en pols, tamisats, i remenar bé. Quedarà una pasta espessa que caldrà aclarir tot seguit amb les clares que s’hauran muntat a punt de neu. Per fer-ho s’embolcallaran suaument.

Posar tot plegat en una safata de forn prèviament folrada, d’uns 20/22 cm, a 170ºC, durant uns 17 minuts. Si es crema de dalt, simplement caldrà baixar-lo una mica. Per assegurar-se que està cuit s’hi enfonsa un escuradents i es comprova que surti ben sec. Es treu del forn i no es separa del paper fins que s’hagi refredat i tenint cura que segueixi fàcilment.
