# Stekpannebröd

I Indien serverar man alltid stora, varma nanbröd till maten. Den svenska motsvarigheten är stekpannebröd. Här behövs alltså ingen ugn. Lite smör i degen håller bröden färska längre och de är goda även till frukosten nästa dag.

**6 kakor**  
**Arbetstid** : ca 20 minuter  
**Totaltid** : ca 1 timme och 15 minuter

---

## Ingredienser
* 25 g smör
* 5 dl (275 g) rågsikt
* 1 tsk strösocker
* 1 tsk salt
* ¼ paket (15 g) jäst
* 2 ½ dl fingervarm (37ºC) mjölk

# Förberedning
1. Lägg smöret skuret i tunna skivor, 4 ½ dl rågsikt (spara ½ dl till utbakningen), socker, salt och jästen delad i mindre bitar i en degbunke.

2. Rör ner mjölken i bunken.
3. Arbeta degen väl.

4. Låt degen jäsa övertäckt ca 30 minuter.

5. Ta upp degen på mjölad arbetsbänk och arbeta den smidig med resterande mjöl.

6. Dela degen i 6 bitar.

7. Platta ut (kabla om du hellre vill) varje bit till en rund kaka ca 20 cm i diameter.

8. Nagga kakorna med en gaffel.

9. Hetta upp en torr stekpanna av gjutjärn.

10. Grädda bröden, ett i taget, i stekpannan ca 2 minuter per sida.

11. Låt bröden svalna något på galler innan de avnjuts till maten eller fikat, gärna med smör och ost.
